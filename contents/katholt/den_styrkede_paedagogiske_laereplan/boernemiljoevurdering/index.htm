<div id="content" role="main">

    <!-- vvv INDHOLD START vvv -->
    <h1>Børnemiljøvurdering</h1>
    <p><strong><img src="pics/521_legeplads.jpg" alt="legeplads" width="100%"></strong></p>
    <p>&nbsp;</p>
    <p><strong>Børnemiljøvurdering i Børnegården Katholt</strong></p>
    <p>Lov om børnemiljø i dagtilbud trådte i kraft den 1. juli 2006. Ud fra nedenstående vedr. Børnemiljøvurderinger og
        Børnemiljø, hentet fra dcum.dk, tager vi udgangspunkt i Samtaleskemaet udfyldt af forældrene ud fra barnets
        besvarelser, Rundgangsskema foretaget af bestyrelsen samt Relationsskemaet som er bearbejdet af personalet, alt
        til udarbejdelse af Børnemiljøvurderinger - en løbende proces, som er i gang.<br>&nbsp;</p>
    <p>Alle dagtilbud skal udarbejde en skriftlig børnemiljøvurdering, BMV, mindst hvert tredje år. En
        børnemiljøvurdering er et redskab, som bruges til at beskrive, vurdere og udvikle børnemiljøet.</p>
    <p>Børnene skal deltage <br>Børnemiljøet skal vurderes i et børneperspektiv, og i det omfang det er muligt, skal
        børnenes oplevelse af børnemiljøet inddrages i børnemiljøvurderingen. Det betyder, at man som voksen må forsøge
        at sætte sig i børnenes sted, og indhente viden direkte fra børnene.</p>
    <p>&nbsp;<br>Et godt børnemiljø fremmer børns trivsel, udvikling og læring. Børnemiljøet udgøres af det fysiske, det
        psykiske og det æstetiske miljø. Det er tre synsvinkler, som har mange indbyrdes sammenhænge.<br>&nbsp;</p>
    <p><strong>En helhedsforståelse</strong><br>Børnemiljøet skabes af den gensidige påvirkning, som finder sted mellem
        børnene og omgivelserne. Det fysiske, det psykiske og det æstetiske børnemiljø er ofte sammenhængende og har
        stor indflydelse på hinanden, derfor er det uhensigtsmæssigt at lave for stramme opdelte definitioner.
        Eksempelvis påvirker et dårligt fysisk børnemiljø både det psykiske og æstetiske miljø. For at sikre at alle
        synsvinkler bliver tilgodeset i processen, kan det alligevel være rart at knytte nogle vejledende betegnelser
        til hver af dem.<br>&nbsp;</p>
    <p><strong>Det fysiske børnemiljø</strong><br>Det fysiske børnemiljø handler om de fysiske rammer indendørs og
        udendørs og herunder sikkerheds- og sundhedsmæssige forhold. Det drejer sig blandt andet om sundhed, ergonomi,
        pladsforhold, faciliteter, materialevalg, inventar, indretning, indeklima, hygiejne, udearealer, lysforhold,
        ventilation og kemiske påvirkninger fra eksempelvis materialer og rengøringsmidler. <br>&nbsp;</p>
    <p><strong>Det æstetiske børnemiljø</strong><br>Det æstetiske børnemiljø handler om, hvordan omgivelserne påvirker
        børnene i dagligdagen. Det har betydning for, om børnene oplever dagtilbuddet som et rart sted at være, og om
        børnene inspireres og får lyst til at udfolde sig. Et motiverende æstetisk miljø giver børnene positive og
        udfordrende sanseoplevelser.<br>&nbsp;</p>
    <p><strong>Det psykiske børnemiljø</strong></p>
    <p>Det psykiske børnemiljø drejer sig om, hvordan børnene trives med hinanden og med de voksne, og det handler om
        dynamik og sociale kompetencer i børnegruppen. I et godt psykisk børnemiljø bidrager fællesskab, venskaber,
        tryghed, tillid, omsorg, medbestemmelse, rummelighed og udfordringer til en positiv hverdag.</p>
    <p>&nbsp;</p>
    <p>&nbsp;</p>
    <!-- ^^^ INDHOLD SLUT ^^^ -->

    <p>&nbsp;</p>
</div>