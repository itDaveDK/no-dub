<div id="content" role="main">

    <!-- vvv INDHOLD START vvv -->
    <h1>Pædagogiske prioriteringer og metoder</h1>
    <p><strong>Trygheden</strong>&nbsp;- som grobund for trivsel og udvikling skal tryghed skabes og vedligeholdes i
        hverdagen.&nbsp;Barnet skal mærke, at her er plads til mig - her må jeg være - her må jeg selv prøve og gøre
        erfaringer - men hvis jeg ikke kan, får jeg hjælp til at lære det - de voksne er nogen, der kan lide at være
        sammen med mig, og som jeg kan have tillid til.</p>
    <p>Det er rart at mærke, at man er ønsket - at få knus - "det er vores institution".<br><br><img
            src="pics/518_christianiecykel.jpg" alt="Christianiecykel" width="100%"></p>
    <p>&nbsp;</p>
    <p><strong>Forskellighed</strong>&nbsp;- det er vigtigt, at børnene bliver set og hørt som forskellige børn på
        forskellige udviklingstrin og med forskellige behov. Vi behandler ikke alle børn ens - for netop at behandle dem
        retfærdigt. Eks. det er ikke snyd, hvis et barn får lov selv at være på værkstedet, mens der til et andet barn
        bliver sagt nej - eller hvis et barn kommer med på tur, og et andet ikke gør.</p>
    <p>&nbsp;</p>
    <p>De voksen styrede aktiviteter er tilbud, og vi respekterer oftest et nej til at deltage. I nogle tilfælde er der
        behov for at analysere nej'et. Måske er der brug for hjælp til videre udvikling. Eks. " et barn vil ikke være
        med til bevægelseslege. Måske betyder det - "Jeg ved ikke hvad der skal ske - jeg tør ikke - jeg kan ikke finde
        ud af det". I denne situation vil vi evt. bede barnet gå med og kigge på. Det kan være begyndelsen til at finde
        den tryghed, der er forudsætningen for at turde være med.</p>
    <p>&nbsp;</p>
    <p><strong>Selvværd</strong>&nbsp;- opbygges ved, at man behandles med respekt. Valgmulighed og selvbestemmelse er
        med til at give børn selvværdsfølelse. Det de vælger bliver respekteret = jeg er god nok! Det betyder ikke, at
        ønskerne altid opfyldes. Det betyder heller ikke, at valget altid accepteres. Men vi snakker med børnene, lytter
        til dem, argumenterer og giver en forklaring.</p>
    <p>&nbsp;</p>
    <p><strong>Sociale kompetencer</strong>&nbsp;- vi ønsker, at børnene udvikler social adfærd, som indebærer, at de -
        får forståelse for hinandens forskellighed og forskellig kunnen - værdsætter fællesskabet og samspillet med
        andre - kan hjælpe hinanden - kan samarbejde og lytte til hinanden - kan tilsidesætte egne behov, vente.</p>
    <p>&nbsp;</p>
    <p>Livet i Katholt i samspil med børn og voksne stimulerer den sociale udvikling. Eksempelvis skal børnene hjælpe
        hinanden med oprydning - vente på det bliver deres tur -sende videre når maden sendes rundt - lytte til hinanden
        ved bordet eller i rundkreds/samlingsstunder - hente en voksen, når en kammerat har brug for hjælp - lade andre
        være med til at bestemme i legen - opleve en anden få ros for en tegning, men selv få ros for at finde på en
        leg.</p>
    <p>&nbsp;</p>
    <p><br><strong>Legen i fokus</strong>: Legen er en slags ustruktureret øvelse i at leve, den rummer derfor alle<br
            class="Apple-interchange-newline">følelser; glæde, sorg, raseri, vrede, jalousi, kærlighed, had osv. Legen
        kan også sætte virkeligheden ud af kraft. I leg kan alt lade sig gøre, kun&nbsp;fantasien sætter grænser, men
        leg kan også indeholde regler og aftaler. Vi voksne skal derfor omgås legen med fornøden respekt, så børnene kan
        få legens forum til at udvikle sig, ved at vi skaber tid, plads og rum til leg. Vi skal opmuntre hellere end
        nedmuntre legen, gå på besøg i legen og evt. lege med og ikke unødigt afbryde legen.<img class="imageright"
            src="pics/legen-i-fokus.jpg" alt="Legen i fokus" width="230"><br><br>&nbsp;Vi voksne skal være klar på
        legens sidelinie, dvs. være til rådighed, når børnene har behov for det.</p>
    <p>Børns leg er ikke tidsfordriv, men en seriøs og meget vigtig mulighed for at bearbejde oplevelser. Børnenes leg
        er med til at udvikle fantasien og kreativitet - en vigtig forudsætning for at gøre erfaringer, finde løsninger
        og lære senere i livet.</p>
    <p>&nbsp;</p>
    <p><strong>Udfordringer</strong>&nbsp;- vi vil gerne give børnene masser af udfordringer - give dem mulighed for at
        eksperimentere og gøre erfaringer. Derfor tilstræber vi at de fysiske rammer er indrettet dertil, at der er et
        bredt udvalg af tilbud om aktiviteter og forskellige oplevelser.<br>Livet på Katholt er fuld af udfordringer.
        For de mindste børn er der en udfordring i selv at tage tøj på, sende maden rundt, vente på tur, kravle op på
        bordet - og ned igen, vaske hænder uden at blive våd, stå op og tisse og ramme toilettet.</p>
    <p>&nbsp;</p>
    <p><em>"Hver gang du gør noget for dit barn, som det kan eller er lige ved at kunne, tager du en udfordring og en
            udviklingsmulighed fra det". ( Birk Christensen)</em></p>
    <p>&nbsp;</p>
    <p><strong>Fokuspunkter for den kommende periode:</strong>&nbsp;</p>
    <ul class="unIndentedList">
        <li>Helhedsforståelse for det enkelte barn</li>
        <li>Social læring/fællesskabet</li>
        <li>Evaluere det enkelte barn</li>
        <li>BH TRAS</li>
        <li>BH Læreplaner</li>
        <li>FH Skabe tryghed, tillid og nærvær</li>
        <li>FH At børnene udvikler de individuelle og sociale kompetencer</li>
        <li>FH Kommunikation</li>
    </ul>
    <p>&nbsp;</p>
    <!-- ^^^ INDHOLD SLUT ^^^ -->

    <p>&nbsp;</p>
</div>